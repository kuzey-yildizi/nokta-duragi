# ikincil ruhla pisuar buluşmaları-10

Yazarın notu: Gelmedi. Bu iki oluyor. Bir önceki konuşmasının sonunda “peki” deyişime de bozulmuş olabilir. Ama bu tipte, sakalından tonlarca bira akmış adamlar kırılganlıklarını bile saklamayı
yetenek sanırlar.

Belki şimdi, ağlayarak mastürbasyon yapmanın nasıl bir şey olduğunu ya da mastürbasyonun şehvetin gözyaşları olduğunu kanıtlamaya çalışıyordur. Ama tek netleştirebildiğim şu saatlerde bu tuvalette
olması gerektiğini bilip, zamanı daha hızlı geçirmeyi istercesine telaşlı telaşlı hareket ettiği.

Bu arada, önceki buluşmalarımızdan birinin saatini sormak için
beni aramıştı. Sarhoş olduğu gece de “redial” tuşundan bulunan
benim evimin numarasıydı. Yaklaşık 20 kez diksiyon hatası yaparak okuduğu şiirin sonunda da bir adet bol kıvrımlı küfür kazandı
karımdan. Durumdan ne kadar zevk alsam da, bu denli kabalaşmamasının gerektiğini söylediğim eşimin cevabı bir hayli ilginçti;
Tüm sülalesinin kutularını açmaktan başka bir seçenek bırakmadı
ki bana...”

---
- Dirik, Özge: "[Özge Dirik Arşivi: İkincil Ruhla Pisuar Buluşmaları](https://kuzeyyildizi.com/files/ozgedirik-pisuar.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf).
