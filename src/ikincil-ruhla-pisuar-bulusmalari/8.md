# ikincil ruhla pisuar buluşmaları-8

Hayvanlar gemilerine Nuh’u almakla ne denli aptal olduklarını kanıtlamıştılar zaten. Fahişe kedim evden kaçmış bugün. Bizler gibi
yalnızken, Dünya daha bir çekici.

Fahişe diyorum, çünkü hayatta sadık kaldığı suyu ve yemeği yalnızca, ben şu an kime, ne diyorum bilmiyorum.

Dün akşam içkiye çok sataştım, son yudumda hep geç kalınmış oluyor. Telefonun “redial” tuşuna basıp aşk şiiri okumuşum uzun uzun,
alo diyen bir bayana. Serseri oltanın ucuna takılan boğaza artist olmaya gelmiş balıktan ses soluk yok hâlâ. Ama pirinç taşı ayıklayacak
iki üç tane ayrılık sözüm var neyse ki.

Aşk yaa, Tanrı’nın hata terimi.

---
Kaynak: 

- Dirik, Özge: "[Özge Dirik Arşivi: Şiirler](https://kuzeyyildizi.com/files/ozgedirik-siirler.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf).
