# ikincil ruhla pisuar buluşmaları-6

I.

Uzundur bekletiyorum sizi. Sırf sizi değil tabii, okuyucuları da.
Ama bazen yaşama dair inadınızı unutuveriyorsunuz. Saklandığınız
yerden koşup, sobelemek gerekirken bir kanepenin altında uyuyakalıyorsunuz. Sizi kaybettiklerini sanıyorlar, eve gelen araştırmacı
polisler buluyor yerinizi.

Sonra da rahatsız oluyorsunuz, ölmediğinize göre bir bahane bulup, onu tüketmek zorunda kalıyorsunuz, sanki bir memurun masa
örtüsünün altındaki ev kirasını çalıp, bahis oynamışsınız gibi, komik. Ölümde durum farklı tabii. Mum dibine ışık veriyor sonunda,
sonuna kadar yanıyor, bir fitil külü kalıyor ortada, ona da iskelet
deniyor.

İntihar düşlüyorum bugünlerde. Sağıma hiç bakamadım da soluma da bakmadan geçiyorum caddeleri. Dün yine bizim mahallenin
parkında gitmek düştü aklıma. Ama şekerini yalayıp, içinin çürük
çıktığını gören küçük kız, ağlamadan fırlattı elindeki elmayı, ölemedim yine. Ama her şeyi tüketmeden sığınılmalı özkıyıma. “Daha
erken” dediğinizde intihar başlamıştır bence.

– bence’lere gerek yok, bu bir röportaj.

Röportaj, doğru. Öyleyse soruları gönderin bana, ben de yanıtlayıp
size geri göndereyim. Eğer hatalarımı kollayıp, yaptığım nüans yanlışlarını kullanamamak gibi bir alternatif maliyete katlanabilirseniz.
Ayrıca, birbirimize saçmaları sıralamaya başlamışken belirtmek
isterim ki fotoğrafımın yayımlanmasını kesinlikle istemiyorum,
en namahrem yeridir yüzü insanın. Fazla afişlerseniz üçüncü sınıf
gazete kâğıtlarına, yanıma koyacağınız mankenlerin payına düşen
spermlerin sakallarımda gezinmesini istemem. Ya da yazmayı yeni
öğrenmiş bir çocuğun, evlerine gelen misafirlerin bacaklarına bakmak için suratımı “dolap”a benzetmesini de.

That’s okay for today.

He man?



– tabii

tabii.

----

II.

bazen dur.


jüriye mastürbasyon yaparcasına savunduğun şeyleri savur.  
beynini şehvet kemirirken, bacak aranı örümcek ağlarının istila
etmesi neyi doyurur?  
öfkeyle yaşamayı öğren.  
er ya da geç akrep yavrularının meskeni olacak göz çukurların;  
“gözüm gözüm, güzel gözüm” diye mırıldanarak şakalaşacaklar  
&nbsp;&nbsp;&nbsp;&nbsp;&nbsp;&nbsp;içinde,  
o saydam yargıçlar eriyince.

bazen dur.  
acının huyunu bezen.  
bir düş ezberle kendine.  
her değerlendirdiğin fırsat bir içimlik satışıdır içinin.  
hem düşün;  
gördüğü ilk vapura aşkını yamayan yunus, ne yaman bir yunus  
&nbsp;&nbsp;&nbsp;&nbsp;&nbsp;&nbsp;olur  
ki, zaten herkesçe bilinir; sözlükte, anadan sonra yar gelir, çokça  
&nbsp;&nbsp;&nbsp;&nbsp;&nbsp;&nbsp;sayfa  
geçilmiştir ki, geriye dönüş ne mümkündür...

söylemeli miyim bilmem, ama  
bazen durma.  
tren hangi hızla yaklaşırsa yaklaşsın, raylarda güle oynaya ağlayan  
&nbsp;&nbsp;&nbsp;&nbsp;&nbsp;&nbsp;çocuğu  
–ki o çocuk hayalin bile olsa– kurtarmaya çalış. bunu göze
alamamıştı annem benim.  
o an birden büyüdüm, kilometrelerce ıradım.  
ardımdan dünyanın tüm raylarına adım boyu gözyaşı döktü.

hayali olan çocuğu değil, tren idi çünkü.

---
- Dirik, Özge: “[İkincil Ruhla Pisuar Buluşmaları-6](https://kuzeyyildizi.com/dergi/10/ikincil.ruhla.pisuar.bulusmalari-6-ozge.dirik)”, **Kuzey Yıldızı Edebiyat Dergisi**, Ocak-Şubat 2004, [Sayı: 10](https://kuzeyyildizi.com/files/ky10.pdf), s. 14.
- Dirik, Özge: "[Özge Dirik Arşivi: İkincil Ruhla Pisuar Buluşmaları](https://kuzeyyildizi.com/files/ozgedirik-pisuar.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf). 
