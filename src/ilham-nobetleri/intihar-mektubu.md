# *** (İntihar Mektubu)  
  
intihar mektubum kimsenin kutsal kitabı olmayacak,  
bu bile intihara muhteşem bir sebep.  
uçan mürekkeple yazılan bir hayatı  
geçirmek için mektubuma  
bunca yıldır yaşıyorum hayatın kuyruk sokumunda  
  
saklı kalan bütün işkenceleri, tarihin en güz’ü  
yüzüstü yattığım çivili aşk yatakları  
ben ölümü şu köşedeki meyhaneden ısmarladım  
imdadıma yetişti su, aslan ve sütü.  
  
tabaklanmış insan derisiydi  
kötü emellere alet edildi yamalı postum  
kızma artık  
ben anahtarları üzerinde bırakıp suretimin  
o köprüden yıllar önce atlamıştım.

---
Kaynak:

- Dirik, Özge: "[Özge Dirik Arşivi: Şiirler](https://kuzeyyildizi.com/files/ozgedirik-siirler.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf).
