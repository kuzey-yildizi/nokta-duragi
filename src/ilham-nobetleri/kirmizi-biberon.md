# Kırmızı Biberon  
  
Söküp, yeniden diktiğin bu kazak  
kutsal nefret modası.  
Kılıcı kınından kovup,  
işgal topraklarında define arama.  
  
Düşünde sapan, düşününce sapan,  
yaşadıkça ölmeyen beyaz adam,  
bumerang ruhunun dönüşü için  
daha kaç peygamber yetiştirmeli?  
  
Sen ayaksız bir atlet,  
şimşek tohumları adadın bulutlara,  
kaç saniye sürerse gürültün,  
o denli uzak avlanıyor kalbin.  
  
Kesilmiş iki damarı birbirine bağlıyor,  
kanı durduruyorsun şimdilik.  
Tek damar kalıncaya kadar,  
çare bulacak demokrasin.  
  
Doğuşunu kaybetmiş kumarbaz güneş,  
boyarken öz’etini siyaha,  
sar’hoş olurdu birden gelince  
ruhun sünneti...  
  
<div style="text-align: right"><p>Mart-2000</p></div>
---

- Dirik, Özge: "[Özge Dirik Arşivi: Şiirler](https://kuzeyyildizi.com/files/ozgedirik-siirler.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf).
