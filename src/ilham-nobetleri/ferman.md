# Ferman  
  
> rakı(m)  
> başım dönüyor  
> içtikçe yüksekliğinizi  
  
eteğinin altından bakıp,  
içini gıdıkladığın bu dağ  
ne de çabuk büyüdü.  
kalbini mısralayan buzdan bir gül  
güzelliğinin seyrinde hınzır bir ben,  
–ulu–orta duruyor şimdi.  
  
çeliği çekiçle süsleyen bilgeliğin  
her an konuşacakmışçasına;  
de hadi be gülken gonca  
goncayken gül sılası peşinde  
tarih mahzeni olmuş her yanın,  
ilk yudumunda reddedilecek  
tek hatıra bile yıllanmadan içinde.  
  
hasır altı ettiğin asırlar  
şifalı surlar biriktirmiş  
düşmanın dahi kıyamadığı  
ateşini düşürmeden, yol aldığı.  
  
üç yalanlı çekirgen,  
kuşbakışı mezenle,  
dünyaya saklanmış bir göktaşında  
daha büyük gözlerle yaşayanlar  
bulmuş mutlaka  
dağlarına çıkmak için,  
dağları “bizim” yapan  
bir bahane...  
  
_2001_

---
Kaynak: 

- Dirik, Özge: "[Özge Dirik Arşivi: Şiirler](https://kuzeyyildizi.com/files/ozgedirik-siirler.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf).
