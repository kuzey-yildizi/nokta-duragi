# abaküs

Kırmızının deliliklerinden kurtardın hayatını.  
Aşk denilen sır;  
iki ayağın altına sabun bağlayıp,  
koşmaktı peşinden salıncakların.

Gümüş ve geniş yollar ıssızlığında,  
kardeş ıslıklarla aynı gözleri ağlattık.  
Gün geceliklerinin içinde uyanamayınca,  
doyamadım, dayanamadın yalın yanlışlarıma.

Hangi geçmişler için kestiysen parmaklarını,  
onlar için büyüttüm ellerimi.  
Şimdi yaşa diyen ağzının içine yakışmıyor,  
kupkuru deliliklerim.

Bugün kızıyor yollarıma,  
senin tarihinin bildiği tüm ipuçları.  
Ama yalınayak bir çocuk bağırıyor içimde;  
kızma baba çocuk sabrı elliye kadar sayar en fazla...

<div style="text-align: right">_2000-eylül_</a>

---
Kaynaklar:
- Dirik, Özge: “Abaküs”, **Ağır Ol Bay Düzyazı**, Ocak-Şubat 2002, Sayı 7, s. 12.
- Dirik, Özge: “Abaküs”, **Varlık**, Mart 2002, Sayı 1134. 
- Dirik, Özge: “[Abaküs](https://web.archive.org/web/20050106154409/http://www.dergi.org/202002/0306.htm)”, **Dergi@Net internet dergisi**, Mart-Nisan 2002, Sayı 20.
