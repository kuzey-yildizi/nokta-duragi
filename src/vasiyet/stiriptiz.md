# stiriptiz

körelen kalemin sonunu bilirsin  
adına yeltenir bu şiirin.  
süslü süslü soyar tanrı  
hiç düşürmeden kabuğunu  
yasak bir elmadır dünya  
ucuz bir pompa  
o kalp dediğin.

molasız yolculuklara bulanan migren  
tepeden tırnağa bir vasiyet olacaksın sen  
toprağın altına süpürülen.  
rakıdır ömrünün deformatik beyazlatıcısı  
cahit sıtkı’dan dinle bir de  
yarısı bitmiş yetmişliğin garip sırlarını.

ölü ata nal çakan bir bekleyiş bu  
birazdan seslenir erdemin hemşiresi  
“nurtopu gibi bir hiç’iniz oldu”  
bulamayınca İstanbul’da toprağı  
–sen– yapmış tanrı, bir yıldırımı...

---
Kaynak: 

- Dirik, Özge: "[Özge Dirik Arşivi: Şiirler](https://kuzeyyildizi.com/files/ozgedirik-siirler.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf).
