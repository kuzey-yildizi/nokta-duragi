# ben (ben giderken)  
  
bir kıvılcım gibi acıyan içlerime  
yalnızca hüzünlü anlarda attığın çentikler  
ödenmesi gereken bir hesaptır şimdi  
müslüman mahallesi salyangozlarına kan satan çocuklara.  
  
ellerin ellerimin üzerinde vermiştir molasını  
kısa metrajlı hayatlar uğruna senden önce gitmem gerekir  
gideceğin yerlerin anonsunu merak içinde yapmaya.  
  
tek haneli yüzyılların duygularıyla batarken gerçeğe  
tüm küfürlerle sarmaş dolaş ayaklanıyoruz bu gece  
çapaladığınız yüreğimi bırakıp göçtüğünüz istanbul’a

---
- Dirik, Özge: "[Özge Dirik Arşivi: Şiirler](https://kuzeyyildizi.com/files/ozgedirik-siirler.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf).
