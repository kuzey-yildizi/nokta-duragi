# tinsel nafaka  
  
sorunlarımız; tin-selken,  
açmayan çiçeklerimizi seviştirelim artık.  
perde kenarına bir göz sığarsa  
izlesin bizi aç kalabalık.  
  
potkaldaki sır adına  
Tanrının teri bulaşmış yuttuğun suya,  
gargara cumhuriyetinde trans öz,  
okyanusa kuyu sokumu.  
  
en şehvetli yerinde yarı kapatılmış  
“ruh üşümesi” – bir.  
batak odasında  
giyeceğin terliğin teki – iki.  
üç tuzak bir penaltı.  
  
ısrar ettin sözümde,  
sende’ledin.  
damağında olta tadı.  
tirbuşon kılıklı favorist ruh  
ilk o değecek şaraba,  
bağbozumu şenliklerinde.

---
- Dirik, Özge: "[Özge Dirik Arşivi: Şiirler](https://kuzeyyildizi.com/files/ozgedirik-siirler.pdf)", **Kuzey Yıldızı Edebiyat Dergisi**, Yayım Tarihi: 11.04.2014, [https://kuzeyyildizi.com/pdf](https://kuzeyyildizi.com/pdf).
