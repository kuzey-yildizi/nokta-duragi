# özge  
  
havucun içindeki tatlı beyaza güvenme  
gayretli çocukların dizleri fena kanar düşünce.  
  
yüzüğünün içinde ilk aşkına döktüğün gözyaşları  
zehredebilir geriye dönmek bugünün tatlarını  
  
gitmek bir tarihe bürünmüşse,  
deniz duru da olsa  
kötüye rotalamalı gemileri yine de  
  
özgürlüğe kanarak, bırakma annenin ellerini  
salıncak gücündeki iki yeşil dal bile  
aldatmamış mıydı üzerinden atarak seni  
  
ömür boyu hapis bu oyunun adı  
ama cinayet işlemeden  
okumazlar bu gerçeği adamın yüzüne...

---
- Dirik, Özge: “Özge”, **Hece**, Nisan 2003, Sayı 76, s. 67
