# ruh ruleti  
  
daha gençsin  
hangi yarınlar gününü görse  
deforme uzunluğa dönüşecek “hayal et”lerin.  
  
cesaret  
ikna ettim ben muzip bir uçurumu  
uyuşturacak gözlerini  
  
ideal  
iki ters bir düze güvenme  
prangadır çoğu zaman yörünge.  
  
şairsin, ki sen bile  
buruşturur atarsın kimi zaman ellerini  
yazıp da unuttuğun binlerce imge  
korkma tanrılar hatırlamaz seni.  
  
yorgunsun  
kırlangıç renginde kısık bir uğultu  
şakağını silaha daya  
biraz dinlen ve git sonra.

---
- Dirik, Özge: “Ruh Ruleti”, **Hece**, Şubat 2003, Sayı 74.
